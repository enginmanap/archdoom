Projenin amacı üniversite öğrenicilerinin okulla ilgili veya ilgisiz 
ihtiyaçlarını karşılayabilecekleri bir intenet portalı sağlamaktır.Bu portalda 
bulunması düşünülen özellikler şunlardır

forum:
forum bölümü kullanıcıların istedikleri konularda fikir-bilgi paylaşımında 
bulunmaları içindir, burada bir kullanıcı bir başlık açacak, bu başlık altına 
konuyu açıklayan, sorusu varsa sorusunu anlatan bir bir yazı yazacak, 
sonrasında bu başlık altında başlığa ait konuşmalar yapılacak.Forum genel 
amaçlı tasarlanıp, uygulanacak. Her başlık aynı özelliklere sahip olacak, özel 
durumlar varsa diğer uygulamalardan(projeler, staj raporları gibi) 
faydalanılacak. Forumda birinci seviye başlıklar moderasyon tarafından 
oluşturulup değiştirilecek( örn: Ders içerikleri), ancak bu başlıklar altına 
kullanıcılar başlık açabilecekler. Moderatorler gerekli gördükleri başlıkları 
listenin üstüne yerleştirebilecekler, başlıkları kilitleme, silme, düzeltme 
yetkileri olacak. Her Kullanıcı Bu Alt başlıklar altına düşüncelerini 
yazabilecek. Kullanıcılar kendi yazdıkları yorumları düzenleme ve silme hakkı 
olmalı. Kullanıcılar kendi açtıkları başlıkları, diğer kullanıcıların girdileri
 olabildiğinden dolayı silememeliler. Bu durumda, başlığın ilk girdisinin 
silinmeside mümkün olmamalıdır. Bütün forum girdilerinin ayrıca oylanma 
hakkının olması, ve bu oylama durumunun görüntülenebilmesi istenmektedir. her 
girdi, kendi alanında girdi sahibi kişinin profiline bir köprü içerecektir. 
Forumda girdiler, Zengin metin şeklinde alınabilecek, ayrıca resimler link 
olarak değil, doğrudan gönderilebilecektir.

geçmiş sınavlar:
Geçmiş yıllarda yapılmış sınav(quiz, vize, final) sorularının paylaşılması
için kullanılacak. Bu bölümde ayrıca zorunlu olarak dersin adı, dersi veren 
hocanın adı gibi bilgiler olacak. Bu bölüm forumla kısmen birleşip, soruların 
çözümleri gidi konularda öğrencilerin konuşup tartışmaları için gerekli ortamı 
oluşturacaktır. Geçmiş Sınavlar öncelikle yazı şeklinde olmalıdır, ancak hem 
şekil vs. içerme ihtimali, hemde bazı matematik ifadelerinin yazımında ortaya 
çıkan zorluklar göz önüne alındığında, resim formatlarınında girişlere 
eklenebilmesi için gerekli adımların atılması gerektiği görülür. Geçmiş 
sınavlar oylama sistemine dahil olacaktir, silinmesi ancak altına hiç yorum 
yapılmadı ise ekleyen kişi tarafından olacak, yoksa moderasyon tarafından 
silinecektir. Ayrıca eğer Hocanın cevap anahtarı var ise, ayrı bir alana bu 
cevap anahtarıda girilebilecektir. Geçmiş sınav alanında yeni bir girdi 
oluşturulduğunda, forum uygulaması, geçmiş sınavlar ana başlığı altında, sinav 
uygulamasında oluşturulan girdinin başlığı ile yeni bir başlık açacak, forum 
ile sınav uygulaması arası entegrasyonu sağlayıp kullanıcıların her iki 
uygulamanında özelliklerinden sonuna kadar faydalanması için ortam yaratılır.

Ders Notları: 
Öğrencilerin geçen yıllarda tuttukları ders notları, hocaların dağıttıkların
dağıttıkları ders notları, dersle ilgili diğer kaynaklardan yapılmış derlemeler
vs. için bir bölümdür, öncelik metin şeklinde olması olsada, yukarıda açıklanan
sebeplerden dolayı resim şeklinde girdiler kabul edilecektir. Eğer lisans ihlai
durumu görülürse moderatorler bu girdileri silebilirler. Ayrıca kullanıcılar
lisans ihlali durumu için şikayet oluşturabilecekleri araçlarla
destekleneceklerdir. Eğer dosya boyutu çok fazla ise, yada tek seferde
yüklemenin uygun olmayacağı kadar çok sayfa barındırıyor ise her sayfa için
sadece link olacak şekilde otomatik olarak bölünmesi düşünülmektedir. Ders
notlarının ders ismi, dersi veren hoca, ders yılı bilgileri ayrıca tutulacak bu
sayede kullanıcılar istdikleri gibi filtreleme yapabileceklerdir. 


Dönem içi ödevler:


Staj Raporları:
Staj Raporları bölümünde, Bilgisayar Mühendisliği bölümü öğrencilerinin 
yapmış olduğu stajlar ve bunun raporları yer alacaktır. Bu bölümde, stajın 
nerede yapılmış olduğu, stajın ne zaman yapılmış olduğu, staj boyunca nelerin
yapıldığı, eğer var ise yazılmış olan kodlar, yapılan sunumlar ve staj ile 
ilgili diğer bilgiler yer alacaktır. Oluşturulmuş olan bir staj raporunu,
raporu oluşturan kişi silebilir, düzenleyebilir. Eğer öğrencinin stajı
süresince yapmış olduğu projeye başka katkı sağlayan birileri varsa onları da
katkıcılar olarak ekleyebilir. Eğer staj raporlarında uygunsuz bir durum
tespit edilirse, moderatör tarafından raporu hazırlayan kişi uyarılır. Önceden
de belirlenmiş olan bir süre zarfında eğer rapor düzeltilmez ise raporu
hazırlayan kişi tekrar uyarılır ve düzeltilebiliyor ise moderatör tarafından
düzeltilir. Bu durumun tekrarı halinde ilgili kişiye önceden belirlenecek bir
ceza verilir.

Duyurular:
Duyurular bölümünde bölüm ve üniversite ile ilgili duyurular yapılacaktır. Bu
duyuruları ilgili moderatörler ekleyebilir. Yine duyuruları kaldırma işini de
ilgili moderatörler yapacaktır. Duyurular bölümünde var olan duyurular
yukarıdan aşağıya doğru kayan yazı şeklinde akacaktır. Üzerine gelindiğinde
ise duyurular duracaktır. Herhangi bir duyuruya tıklandığında o duyuru ile
ilgili olan forum sayfasına gidilir. Bu forum sayfasında da o duyuru ile
ilgili çeşitli yorumlar yapılabilir. Herhangi bir duyuru ile ilgili yapılan
herhangi bir yorum, yorumu yapan kişi tarafından kurallar dahilinde olması
koşulu ile istediği gibi değiştirilebilir. Bir duyurunun yayınlamasından eğer
önceden de belirlenmiş olan belirli bir süre geçmiş ise kayan yazıların olduğu
bölümde o duyuru gözükmeyecektir. Eğer tüm duyurular görmek isteniyorsa bütün
duyuruları göstere tıklayıp o bölüme gitmek gerekmektedir.


Bitirme Projesi ve Raporları:
Bitirme Projesi ve Raporları bölümünde, Bilgisayar Mühendisliğinde okuyan yada
mezun öğrencilerin yapmış oldukları bitirme projelerinin raporlarını
paylaşabilirler. Bir proje raporunu, birden fazla kişi yapmış olabilir. Bu
durumda proje hazırlayanlar kısmına birden fazla kişi eklenebilir. Bir proje
raporu silinmesi gibi bir durum var ise bunun için eğer bir kişi yapmış ise o
bir kişinin onayı, eğer birden fazla kişi yapmışsa bütün yapanların onayı
gerekmektedir. Bitirme Projesi ve Raporu sayfasında, ilgili projenin raporu,
eğer varsa projenin sunumu, projenin kodları, proje ile karşılaşılan sorunlar,
eğer proje başarılı bir şekilde bitmişse ve eğer projeyi yapan öğrenciler
isterse projenin notu ve proje ile ilgili diğer bilgiler bulunur. Bitirme
projesi ve raporları bölümünde yazılmış olan bir rapor ile ilgili herhangi
bir uygunsuz durum tespitinde önceden belirlenmiş olan kurallar geçerli olur.
Eğer bir moderatör herhangi bir uygunsuz durum tespit ederse bunu düzeltmeleri
için o projenin sahibi/sahiplerini uyarır. Eğer uyarı verildikten bir süre 
sonra da bu durum devam ediyorsa moderatör bu durumu düzeltir. Bu durumun 
tekrarı durumunda ilgili kişiye belirli bir süreliğine cezalar verilir. Eğer
bitirme projesine, bitirme projesi yapan öğrenciler hariç katkıda bulunan
varsa bunlar katkıcılar olarak eklenebilir.

Projeler:
Projeler bölümünde, Bilgisayar Mühendisliği öğrencilerinin, kendi başlarına 
uğraştığı projeler ve bunlar ile ilgili bilgiler bulunacaktır. Bu projeler 
bölümüne, herhangi bir öğrenci ders içi veya ders dışı uğraşmış olduğu herhangi
 bir projeyi ekleyebilecektir. Her öğrencinin ayrı bir proje sayfası olacaktır.
 Bu proje sayfasında, projenin amacı, tam olarak ne işe yaradığı, hangi 
teknolojilerin nasıl kullanıldığı, eğer var ise algoritmasının nasıl olduğu, 
nerelerde nasıl sorunlar yaşadığı, bunları nasıl çözdüğü, neden bu projeyi 
yaptığı, nerelerde kullanılabileceği, yaptığı projenin kaynak kodu bulunabilir.
 Ayrıca bu sayfada, proje ile ilgili önemli olduğunu düşündüğü yerler varsa 
bunları da yazabilir. Her öğrenci kendi oluşturmuş olduğu projeyi istediği 
şekilde düzenleyebilir, kodda değişiklik yapabilir. Ve eğer isterse kendi 
projesine başka katkıcılar ekleyebilir. Eğer projenin sahibi isterse bu 
katkıcılar projenin yönetimi ile ilgili herhangi bir değişiklik yapabilir. 
Örneğin projenin amacını değiştirebilir, bir şeyler ekleyebilir. Eğer proje 
sahibi kendisi harici bir katkıcıya bütün proje ile ilgili değişiklik hakkı 
verirse bu katkıcı artık o projenin ortağı olur. Bir proje ortağı ile proje 
sahibi o proje ile ilgili bütün işlemleri yapabilir. Eğer proje tek sahipli ise
 o projenin sahibi bu projeyi silebilir fakat başka ortaklar var ise ilgili 
projeyi silmek için bütün ortaklardan tek tek onay alınması gerekir. Proje tek 
sahipli değilse herhangi bir ortak o projeden çıkabilir. Eğer projenin 2 ortağı
 var ise ve bir ortak projeden ayrılırsa diğer ortak o projenin tek sahibi olur
 ve proje ile ilgili her şeyi yapma hakkına sahip olur. Buna projeyi silmek de 
dahildir. Her projenin aynı zamanda yorumlar/öneriler/şikayetler bölümü de 
olacaktır. Bu bölüme her üyenin yazma hakkı bulunacaktır. Her projede yorum 
bölümüne "yalnızca" o proje ile ilgili yorumlar yapılmalıdır. Bunun kontrolünü 
de moderatörler ve proje sahipleri yapacaktır. Her yorum yapan kullanıcı kendi 
yorum"unu silebilir, düzenlemeler yapabilir. Aynı zamanda projeye katkıda 
bulunanlar, proje yetkileri ile birlikte proje sayfasında gözükeceklerdir. 
Buradan da bu kişilere Özel Mesaj atabilir. Özel mesaj, kişiden kişiye atılır 
ve atılan kişiden başkası bu mesajı göremez. Eğer bir kişi isterse bütün proje 
sorumlularına aynı mesajı atabilir. Projenin içeriğinde daha önceden 
belirlenmiş olan kurallara uygun olmayan bir durum bulunursa, öncelikle bunu 
bulan moderatör proje sahiplerini uyararak bunu düzeltmelerini ister, eğer 
uyarıdan bir süre sonra -bu süre de önceden belirlenmiş kuralların içerisinde 
yazmaktadır- hala uygunsuz durum devam ediyorsa, duruma göre moderatör(ler) 
tarafından ya projenin uygun olmayan bölümü düzeltilir ya da proje geçici bir 
süre için veya tamamen kapatılır. Bu durumda proje sahiplerine birer uyarı 
gönderilir. Eğer bu uyarıyı aldıktan sonra benzer bir durum ile uyarı alırsa, 
o kişiye bir süreliğine proje ile ilgili cezalar verilir. Bu ceza örneğin 1 
aylığına proje oluşturamamak veya ortak olamamak olabilir. Eğer ikinci 
uyarıdan sonra da ilgili kişi uyarı alırsa o kişinin proje bölümüyle ilgili 
yetkileri kendisinden alınır.


Gezegen:
Gezegen bölümünde ise buraya kayıtlı olan kullanıcıların kişisel günlük
adreslerindeki girdiler yayınlanır. Bu kişisel günlük adreslerinde; wordpress,
blogspot gibi günlük yazma yazılımları bulunabilir. Bu ve bunun gibi günlük
yazma yazılımları yardımıyla yazılan günlükler RSS denilen teknoloji sayesinde
yayınlanır. Burdan yayınlanan yayınları gezegen dinler ve yeni bir yazı
geldiğinde burada yayınlar. Buraya her günlük adresini (besleme) kullanıcılar
kişisel olarak ekler. Kendi beslemesini ekleyen kullanıcı aynı zamanda bunu
silebilir. Gezegende her girdi; gönderen kişi, gönderenen küçük resmi (avatar),
gönderim tarihi, girdinin başlığı, girdinin içeriği, girdinin içerdiği imler ve
diğer bilgiler bulunur. Girdinin içerdiği imlerin altında da o kişisel günlük
adresinde yazılmış olan yorumların miktarı gözükür. Oraya tıklandığında ise
ilgili girdinin yorum bölümüne gidilir.Girdinin başlığına tıkladığımızda 
girdinin alındığı sayfaya gidilir. Aynı zamanda gezegen bölümünde sağ tarafta 
gezegene yazan kullanıcıların listesi bulunur. Bunlara tıklandığında ilgili 
kullanıcının eklenmiş olan kişisel günlük adresine gidilir.
